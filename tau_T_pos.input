tl'aan ts'exehgaay .
taag t'eey helt'eh .
nchaa .
keey tah nahindeeł .
hushyah chih hǫǫłįį hǫǫsǫǫ .
hihdelxoo nah'ogn .
" hǫǫ' tihdįįł !"
" dii nt'ay ?"
dinah jahxan natehxeeł !
ayeł tah ch'aadeh : nday !
natsutdeeł !
jah du' naan' ch'a tąy , tsin'įį , nih
łįį t'eey kol
tinįįshyah
yehnih .
ay nts'ą' diixa dahdąy , hu'ehnih .
jahxan : dhahtiat !
hehtiat .
that ch'idia' du' hǫǫshyąą
ch'its'ąą' tah huneh'įh
hǫǫ't'eey eetįį
ehtįį
" ena' hǫǫ't'eey uute' ," yehnih .
yehnih .
yehnih .
nih .
yehnih .
yehnih .
< ts'exehgaay hǫǫshyąą .>
hah'ogn t'eey ni'įįha' , yehnih .
nih
an tthinįįshyah .
t'axoh !
ni'įįha' tl'aan
ch'aachin' nts'ą't'eey hǫǫheey .
łąą' !
łąą' !
iyehnih
" nday ?"
ch'aachin' du' : hǫǫ' t'eey jah dhihdah !,
yehnih .
ts'exehgaay .
nday ?
that ts'exehgaay " łąą' !"
yehnih .
" nday !"
nih
łą' yehnih
yehnih
" nday that ts'exehgaay ?"
ch'aachin'
eh t'eey dąą diche' dį'
manh maagn
ay t'eey nah'ǫǫ !
dąą ch'a nt'ay , ts'ist'e' .
yehnih
datthinįįtthayh
ts'ant'ay
diixa dįįnay iyehnih nts'ą' ineh'įh
yehnih
ha'įįshyah
dii uułe' udįįnih de' ay taałeeł , yehnih .
łaakay helt'eh , nih
tsǫǫ kelahdzeey
tsin'įį , hu'ehnih
sh'aat uułe' !
yehnih
yehnih
yehnih
ts'ihokdąy , nih
doo k'it ?
yehnih
nih .
tthee xa ninįįshyah
da' !
nih
ahdogn ts'anh
hashyign nts'ą'
tay' yehnih
ts'ist'e' nts'ą' na'aadaał
tsǫǫ !
tsin'įį !
sheh na'įįdaał
jahdugn ch'a dhihday diht'eh , iyehnih
shyign' t'eey aahaał
t'axoh nan' k'it t'eey ninįįshyah
nąą !
shdia' na'inshyah !
noodlee iin
dzanh xah
aytl'aan shiin hǫǫłe' tah łuugn xah huugn hihdeltth'iik
aytl'aan xay uteełe' dą' dindiign xah chih huug xah hihdeltth'iik
shyi' gąyh hehxąą
aytl'aan nithoo xay uteełe' nahetndeek jah keey nts'ą'
tthigąą'dzelshyah xał aatiil eh dziitth'ak
doo nt'ay niłdzetnih
mbits'ineljit udayaan' choh udayaan' choh na'elsoo eł
shnąą doo dįįt'ay yehnih
neexah danįįshyah neeła' na'uunayh
ay k'at'eey mbits'iniljidn tsin'įį xah
aytl'aan neexah nats'e'aal ha'ełeey
elkąy t'eey
teejuh ushyii dįį'ąą
neeła' na'uundayh tl'aan
k'at'eey mbaa hitidhagndaa nsüü eh t'eey shtl'a'įįdlah
nanuhnagn'įįł chih nee'ehnih
diłįįg' dadeedlah
ne' tah hu'utshyah xay
ułįįg' iin łąą' t'eey nadįįt'ayh
hu'įįshyah tl'aan shyiit tsanh mbookol
aytl'aan nats'indeel eh
tay' t'eey noodlee hadzel'įh hǫǫ' niłdzetnih t'eey
ay chih , jah keey hasahuh'aay kah dihdi' nih .
nuhxah nįįshyay hǫǫ' nee'ehnih nts'ą' didhaltth'ih niign eh tat'eey nee'ehnih
ay mbaa tsin'įį dzįįłįį
ha'ahda' shyah hudhaktsiin hunah'įh nih
dootehsu' shyah choh huhtsįį
shyah
shyah łaakay t'eey ehtsįį chinhshyiit chih ehtsįį
k'üh nahtįį tl'aan unah'įh !
k'üh ts'inįįtaan eh
k'a diit'eey ehdanh et~łiin tsin'įį xah t'eey
tsin'įį xa t'eey
dzanh dzanh nuhk'itdihłeeł tl'aan dii eh ahnayh nee'ehnih
dzanh utl'ats'įįdlay eł
ay k'eht'aa nats'e'aal
niłk'idzalshyah
niłk'idzalshyah teejuh
nuhxah
hasǫǫ taa'aał nee'ehnih
dindeh choh tsaal choh
ay xah neexah nįįshyah
noodlee neexa dii ts'eh'eel neexa ihǫǫkeedn
niłk'idzelshyah
nats'i'aal xa t'eey
niłk'idzelshyah
ndee nts'ą' hiiyehnih
nan' du' xa hutihndak
jah shyii nan' k'it dzeltth'ih huts'enih
mbaandah
mbaandah tl'uuł nahnihłeeł nuhxa nee'ehnih
dineey nįįdeeł
k'a dindeey its'itnąy ishyiit danh
hihnat~sąyh
neek'e heltsįį t'oot'eey ła' t'eey hihdat~sąy
jah neexa thaahihdee'iig iin dindeey iin
neexa hihnįįdeeł
aytl'aan haskeh xa xa nihnįįdeeł ay ts'įįłįį nih uhenih
ay chih dindeey ch'ishyuuy
nuh'eh thaatehthad nee'eh thaahihtehdeg tl'aan nuh'eh thaahihtaadał ay xa suu dalthan nee'ehnih
ay ch'a'
k'a' nuhtl'atsaałeeł nee'ehnih
tl'aan
ay huxa suu dzilthan tadn hǫǫłįį t'eey
ch'inaadał ch'inaadał ch'inaadał
ch'inaadał hǫǫ't'eey da'
hihuudeel eh dhahtiat neehenih ts'ehtiat
neexon tay' t'eey neexa niihindeeł
hǫǫ'įįdląą nts'ą't'eey nahuuts'ehtsįį sǫǫ taat'eeł neehenih
xaskeh huxa ninįįshyah
nts'ąą' dahnih ts'ą' nuh'its'ishniig eh hu'ehnih
huts'įįxąą hǫǫ ts'įhdląą nts'ą't'eey
xaskeh ihenih
ay 'eh tsin'įį ts'et~łįį uxa
tl'aan nahtetdeeł
aytl'aan that tąy hohįįxaan
ch'ishyoon iin tat'eey hiyuuniik
dii nahtet~łag la' mbits'etnayh ha'
jahxan
dia keey hǫǫłįį ahda' ehnih
keey
keey ch'itsanh taaheey hihuusiih
jah ts'exeh ddhuugn ch'ale' , " tuu , tuu ushnaan ."
ay k'it da'eeshyah tl'aan tuu t'ach'įįshyiił .
ayeh nohshyiign aahaał tl'aan tuu t'aach'įįshyiił .
dah ushyiit güh .
nanaydehtl'ek tl'aan tay' hǫǫ' dį' .
hǫǫ' dį' dinah t'axoh ti'atnagn eh .
``ayah !
initeltth'eek .
ay güh chih iteltät .
naxat güh hiiyehnay
ay chih hidach'įį'ąą .
jah ch'uukagn eh delxoo .
nahk'ade dą' shnąą iin hįįtsuul eł < dihthaad > dą' hihteenaa hihteeneeyh .
tuu niihąą < hiiyehnih >.
ay shyiit nihnįįdeel eł :
" tsin'įį !
neeshyah < łahtthagnnts'ą' > tuu tuu daatneehaan eł t'eey ch'a shyah udhahtsiin ," henih .
" jah chih nuhshyah ts'ehuhtsiin ," nih .
stsay chief luke < nts'ą' > u'aat shnąą shnąą ts'iiniin nłįį eł t'eey .
hǫǫ hutshya' dahniil nts'ą' .
" shyah suu shyiit didhaltth'ih nts'ą' nuhxa hǫǫsǫǫ ," < nee'ehnih >.
" tthee' de' !"
nuhshyah eł tuu niihąą de' , k'at'eey nuhshyah suu utaałeel .
" ndugn tahdak tah hahdogn nuhts'adn' dii dii tah'aal eł dii shyii tahtiadn eł nuhch'il' eł da'ahdlaak shyiit ," nee'ehnih .
elih .
jah ch'aachin' .
hiiyehnih .
" aan !"
neenaattheh dą' ts'exeey gaay łaakeey iin hihdelxoo :: hah'ogn .
laalil nahnetdak .
laalil huch'a' natnett'aay nahiitnetdag eł .
eł hu'ihhuushyaak .
<< aytl'aan >> ts'igąągn ts'igąąk gaay huxa da'eedah .
eł ts'igąąk : " nduu tidhahdeeł ch'a dahdąy ," hu'ehnih .
ch'aadeh du' didia' tąy choh k'e'įhtįį .
negn' tah teedeeł k'a tąy ts'eeg k'it hiidal .
ts'ant'ay łan , < hinih >
ishyiit dą' hihnįįdeel eł .
tihatnak .
hihdįįtsiin eł .
" nuhxah tuuthał oktsay ," hu'ehnih .
" ayt'oo , dįįtsįį nats'uu'aal ," hinih .
ayeł tuuthał hutl'a'įįkąą .
eł : " k'at'eey tih'aal ," yuunih nts'ą' dushyiign t'eey naydehtl'iit that ch'itay naht'ag .
ch'aadeh du' naye'aał .
łahtthagnnts'ą' dii nts'ą't'eey < hįįdląą > nts'ą' ineh'įh eł ch'idia' .
ch'itay ch'itsay nihtthiił tl'aan kon' nia' tthiidįįtthayh nts'ą' delt'al t'eey eltsiin eł yaadeh shyiit yeł ushyiit diyįįtthay eł .
maadeh ehtįį .
< łahtthagnnts'ą' > yineh'įh nts'ą' dį' nts'ą't'eey
eł k'ahmann' eł ts'inįįthat nts'ą' .
" nah'ogn ti'uhshya' !"
ch'itay : " diixa ch'a titįįhaal ?"
iyehnih .
" jah shįįtl'aat t'eey , shįįtl'aat t'eey ni'įįha' ," iyehnih .
" ena' !"
" k'at'eey hǫǫ tihdiil , ayaah ," nih .
" nah'an' ti'uhshya' !"
negn' ts'ał shyiit įįshyaay eł .
ch'aachin' dą' ishyiit dą' ch'aachin' iin hǫǫ hunday .
ch'aachin' , " dąą' tl'uuł nǫǫłeek de' ," ch'aachin' ehnih .
" ishyiit dhihdah k'eh tl'uuł nǫǫłeek de' ," ay ts'exehgaay du' teltthat .
noo' shyiit altthał nts'ą' .
manh .
manh hahnoo' t'eey ni'įltthat .
hiitl'ahiiyįįdlay .
" jan manh uułe' ," nih dik'eetl'aat nts'ą' idehnąyh .
tthiitet~thak tah manh choh eltsiik .
aytl'aan " jan ddhał uułe' !"
niik tah ddhał choh eltsiik .
< nts'ą' > ch'itay ts'exeh k'e altthał .
< nts'ą' > manh choh maagn ni'eltthak tah yimaagn sts'akiteltthak nts'ą' .
dziin t'eey meł hǫǫłeek .
tl'aan ddhał choh tah chih ddhał tüh niithaadn t'eey hǫǫłeek nts'ą' .
k'at'eey yaa na'ihaay .
altthał diinah kelahdzeey kelahdzeey iin hanogn shyah łaan hah'ǫǫ nts'ą' udehgod eł .
" doo ch'a tnay ?"
kelahdzeey yehnih .
" shin !"
" shin ."
" tsǫǫ , shin diht'eh ," nih .
tsǫǫ " danįįhaay ," yehnih .
" k'at'eey nkah hutnak'įįl , danįįhaay ."
" nnak~'įh de' , ntth'an' natal'oh ," yehnih .
ayeł danįįshyah tl'aan :
" adaat saak adaat ch'ithüh ch'ithüh ts'adn' ay shyiit iltthiit ," yehnih .
ay shyiit įįshyah tl'aan chinel'įį eł nah'ǫǫ nts'ą' hudeldonh eł .
" danįįhaayh !"
yehnih .
" mmmhuhuhuhu ," < nih >
edloo nts'ą' .
" nday jah ts'exeh njahduug nts'ą't'eey utsįį' hunįįt'ay xa , jah ch'a ay tidhihshyah ," << nih >>.
ch'itay eł shyuugn uneh'ąy eł kelahdzeey ts'ist'e' :
" an staanįįdaay !"
" nts'ą' hachakthak nts'ą' ntth'an' nataadah ," yehnih .
ch'itay du' : " k'at'eey staatihdaal !"
" jah t'eey , jah t'eey tihdaał ," nih .
ayeł kelahdzeey ts'ist'e' ikah uneh'ąy eł utth'an' < łahtthagnnts'ą' > nateedeek .
" an , an , an !
tinįltthiit , haa'iltthiit jah jan ay uułe' dįįnih ," yehnih .
" jan jign uułe' , jan tsüü uułe' , jan ntl'at uułe' < łahtthagnnts'ą' > jah nan' k'it dii eedlah nts'ą' ay ǫǫłe' de' ," iyehnih .
ayeł t'axoh eł ushüü < taagn > iin nahatdał .
taagn ushüü iin .
" shin sh'aat taałeeł , shin sh'aat taałeeł ," henih .
ayeł tsǫǫ kelahdzeey du' < nih >:
" k'a nuh'aat taałeel , diixa dahnay ," hu'ehnih .
ts'exehgaay : " shnąą iin k'e ts'ihokdąy , natushshya' , shnąą iin ".
ayeł tsǫǫ kelahdzeeh tthee choh stadįį'aan naan' hich'inihthat , " shyiign unįh'įh ," nih .
shyiign uneh'ąy eł :
" oh !
shnąą iin !
shta' iin !"
< yehnih >.
ayeł , " tth'ee nįįdat diniign thüh nįįdat ," yehnih nts'ą' hǫǫ dį' dziin .
shyiign niyeh'aak .
" ahą ."
" oh !
shnąą !
shta' !"
nih tah .
tadn hǫǫłįį eł ehshyüü tl'aan ch'inłuut t'eey ehshyüü eł .
" oh !"
hiiyehnih .
" kelahdzeey , stsǫǫ kelahdzeey ," nih .
ishyiit etsah .
taatsąą' , taatsąą' , taatsąą' tagoh ts'exeh eh iniithįį' .
t'axoh tagoh noo' natneet'aa eh .
yehnih , t'oot'eey taatsąą' du' " neh natushshya' !"
eh xah niidaydelthät nts'ą̈' .
yehnih t'oot'eey yeh natetshyah .
noo tah yeh natnett'ak .
tagoh ts'exeh ehnih nts'ą̈' .
noo' nahtnetdeel eh ti'atnak nahnatdäł nts'ą̈' t'eey nahnatdäl .
mänh choh shyiit tat'atdalnąy , ut'ayy' k'udalnąy eh .
nts'ąą' haa'atshyah ?
kon' dihk'ąą , hiiyehnih , utsaal' shyiit , umbät shyiit t'eey , kon' dihk'ąąy , hiiyehnih .
łuugn choh ehts'iik , hiiyehnih .
nadegn natsetneek tah shta' diniign kah tihaak .
aytl'aan yehdänh na'idaak .
" ch'ookol ," nih .
" diit'eey k'a nak~'ąy ," shnąą ehniik .
aytl'aan k'ahmänn' nahut~łįį eh hah'ogn dzelxoh .
ts'iikeey iin ts'įįłįį nts'ą̈' shnąą ǫǫ tinįįshyay eh taatsąą' dog daanaat'ah .
shta' chih t'axoh tay' staatetshyah natelsüü xah .
" nduu tneet'ak niign įįhaał !"
shta' ehnay hi'agnnayh .
hahnaat nts'ą' ch'itay iin hihteenaa .
hǫǫ' hedąy eł t'eey ahnogn nts'ą' ch'itay in eł ts'ist'e' in eł hetsaa hesal hihdiitth'ak .
hanteey' t'eey ts'ayh gaay shyiit huts'ą' hihteedeeł eł .
ayeł t'eey dzihelshyeeh nts'ą' hahįįdeeł .
mbookol .
ay t'oot'eey unąą taagn danh manh maagn shiijiinildzüh nts'ą' etsah .
shnąą įįtsuul eł t'eey hutshyaak .
hǫǫ sheł naholndagn .
hahnaat nts'ą' ch'itay iin hihteenaa .
hǫǫ' hetdąy eł t'eey ahnogn nts'ą' ch'itay in eł ts'ist'e' in eł hetsaa :: hesal hihdiitth'ak .
hanteey' t'eey ts'ayh gaay shyiit huts'ą' hihteedeeł eł .
mbookol .
ay t'oot'eey unąą taagn danh manh maagn shiijiinildzüh nts'ą' etsah .
shnąą įįtsuul eł t'eey hutshyaak .
hǫǫ sheł naholndagn .
ishyiit de' ushdinih .
dziin k'ahdu' hǫǫłįį nee'eh , jah nts'ąą' nats'iholnegn xah .
shaa nts'ąą' niłts'udzelkan xah .
neexon ch'a , hunąą ts'įįłiin hutsǫǫ ts'įįłiin nts'ą̈' neexon ch'a hudziit hutsaaheel tl'aan , " hǫǫ' ch'a nuh'uudelkan iin ay iin ay iin ch'a ," hudzaanił .
ay iin ch'a ts'iikeey iin nił'its'ihetniign nił'ehłaadn nłįį nts'ą̈'t'eey nił'eh nahdeltth'ih .
hits'ihetniign eh ch'ah hedąy .
hunąą iin , huta' iin , hutsǫǫ iin , hutsay iin ay iin hudziit hihǫǫheey de' k'a hǫǫ' hihtaadįįl .
neexon' ch'a neek'eexaagn ch'a < ts'iikeey > iin .
k'at'eey hǫǫsǫǫ hidąy ha'ogn ts'iikeey iin hu' .
hii'eh naach'ihnikąą' , xayh .
ts'oo ts'änh ch'a mihǫǫłįį , xayh .
neexon' ch'ah neek'įįl neets'iikeey iin k'at'eey hiihetnay .
na'ogn tsüüh kah t'eey shyiit k'at'eey ts'iikeey iin staats'iłeegn .
neek'įįl ch'a hǫǫ' nt'ay .
k'ahmänh tah tsi'ahdek nts'ą̈' t'eey nuhts'iikeey iin nahugn hihdeltth'iign iin t'eey hutah dahdaltth'iign tl'aan nuhts'iikeey iin : " jin ch'a udidhįlkan , jin du' k'at'eey udįlkan , k'at'eey nełeegn iiłąy < jin ch'a >," ts'iikeey iin idzaaniil .
łuugn chih mǫǫsi' hǫǫłįį , nts'ą̈' hįhdląą nts'ą̈' < łahtthegn' > mǫǫsi' hǫǫłįį .
łuugn tthi' t'eey ch'a k'at'eey tth'ats'iłeey .
hugn t'eey ch'a k'ąy' eh ts'i'iah tl'aan hadogn dahdzäł k'it dahiiyihdlaak eegąy xah hugn tah .
ay ts'änh t'eey ch'a nt'ayy' nootat~łeel .
dii t'eey k'at'eey tth'ats'ihłeey .
k'ahdu' ts'iikeey iin hǫǫ't'eey hits'ihetniign .
neek'eexaagn ch'a ts'iikeey iin , ts'iikeey iin k'at'eey hǫǫsǫǫ dąy .
neek'eh nah'ogn hihutįįł dänh chih ch'ah hihutįįł tah doo ehteek dą' chih ch'a ishyiit dänh chih ch'a ts'iikeey iin yahnįįshyeek , yahnįįshyeek hanoo' ndee naach'ihi'aał dänh .
ay chih k'at'eey hǫǫsǫǫ hidąy .
k'ahdu' du' k'at'eey hǫǫ' hudziit hudetnąy nts'ą̈' k'at'eey hǫǫ' hudetnąy nts'ą̈' yahnishyeek yahnishyeek .
nts'ą̈' ts'iikeey iin än hihdel'aak .
hugn tah ch'ihdee'aag iin ts'iikeey iin du' k'at'eey dą' huhiłeegn .
dziin du' k'at'eey hǫǫ' hidąy .
k'ahdu' uts'iiniin hǫǫłiin iin t'eey ts'iiniin k'ahdu' mihǫǫłiin t'eey nahtehmbik ha'ogn ch'ehteek tat'eey .
k'at'eey ts'iikeey iin xah !
nshyaats'e' uts'iiniin hǫǫłįį de' ay ch'a hǫǫ' utdįįnįįl .
ts'exeey gaay iin tthihihaak tah , k'at'eey dineey iin nah'ogn .
diniign kah nahtetdek tah ay iin dineey iin ay iin ch'a įįjih nts'ą̈' .
ay xah ch'a dineey nts'ą̈' , " än hihdalshyah ," huhinay .
huch'a' italch'ee ts'exeh tthinįįshyay itahch'ee .
nah'ogn stsay , shoh .
ay ts'exeey iin hǫǫ' hįįt'ay eh t'eey nts'iiniin yeh natidaak de' nshüü ay naadlih itaambah .
ts'exeh hiits'änh tahtsänh .
ay chih k'at'eey dziin k'at'eey ts'iikeey iin ts'exeey gaay iin k'at'eey hǫǫ' huhinay nts'ą̈' .
hunąą in hutsǫǫ iin k'iheltth'ek ts'iikeey iin hu'ihuushyay hah'ogn .
noodlee k'eh naadlįh hihunayh .
nts'ąą ntsay iin ntsǫǫ iin naak'ay iin nts'ąą' nahiholnegn , doo iin udelkan , ay iin udelkan ay iin dįįtth'egn ay hǫǫ' nts'ąą' ndatni' ay ch'a nts'iikeey iin nchaay iin eh nootįlnegn .
jah hits'itniign nts'ą̈' nats'iholnegn chih k'a huusuuy .
hi'innay łąą' hi'innay .
ay ch'a ts'iikeey iin eh nats'utalnegn .
hutsay iin nts'ąą' ch'ihdhehxeek tah , chih ch'ihdhehxeek tah , nts'ąą' diniign nathuuhehte' ay doo hi'etnąy , hutsay hu'ee'eh iin hihetnąy iin ch'a .
dichaay iin dąą' ch'a diniign nathuuts'ehte' ch'a dichaay iin ihtdaanil .
hashyuugn nts'ąą u'et~sii humbät eh < łahtthegn nts'ą̈' > udzeey nts'ąą u'et~sii ay iin ts'iikeey iin hiits'ihetniign nts'ą̈' .
hugn dits'än nanatdäł .
danoo ts'änh dits'än iin < łahtthegn > nahnatdäl t'eey chih ay chih ay nts'ąą u'et~sii hahdogn nts'ą̈' nanatdäl ay .
nts'ąą hu'u'et~sii nts'ą̈' dįįtth'ek nts'ą̈' < ay ch'a > ch'atnay itdahnil < ts'iikeey > iin hǫǫ' itdahnił .
taagoh nanaat'ah de' ishyiit ch'a chih hǫǫsǫǫ tdįįtth'ek nts'ą̈' nts'iikeey iin ay nanaat'ah hutdįįnįįł .
nahugn ts'aht'udn nanatdäł < chih > < ay > chih < ay chih > ha'ogn ogn nts'ą' ch'ihdeh'ąą ay ch'atnay dąą' ch'a ch'uusi' dąą' ch'a ts'iikeey iin itdahnįįł ay nih .
hah'ogn k'ąy' , k'įįy , < łahtthegn > nts'ąą' hu'et~sih niign ay t'eey ch'a ts'iikeey iin hǫǫ' itdahnįįl nts'ą̈' hu'et~sih nts'ą̈' .
ndäl iin ishyiit t'eey nanatdäł nanetdeeł heniik .
näl nanetdeeł .
na'elk'ah dänh ch'a hiikah tidegn .
shǫǫndüü hihnehshyąą .
ishyiit tah dahdzäł choh da'eh'ąą stsay .
hǫǫ't'eey ts'ehtiat nts'ą̈'t'eey stsay hahnogn tah t'axoh natehxeel eh stsay hadǫǫ na'atkeeł .
k'ąy' k'ąy' gaay unuht'aagn ts'änh hadee'ah .
stsǫǫ : " hahnǫǫ ntsay na'atkeeł ," nee'ehnih .
hanoo k'üdn k'it daagąą'ts'elshyah stsay ts'ineh'įh .
uts'ayy' titeełaat k'eh eltsįį .
" stsǫǫ !"
" stsay , stsay du' ts'ayy' ishyiit ts'änh k'ąy' hadįį'ah ," udihnih .
" ch'idhehxįį " shehnih .
hǫǫsǫǫ :: t'eey nants'įį'aał !
neexon du' jahdugn tah neenąą nee'eh eedah shta' du' ehtįį .
dii du' hi'etnayh neexon du' hits'etniign .
hǫǫ' neeshyąąn eh hi'etnayh .
stsay na'atkeel hi'etnay k'at'eey hǫǫ' nee'ehnay .
" ntsay ch'idhehxįį ," shehnih .
hǫǫ' hihuunay niign hunak'ąy eh ch'a dihnąy .
hehteek tah ch'ehłiik hehtsay ay chih ch'a muteeshyaagn ay chih ch'a nts'ąą' łaan dats'uuniih ?
hah'ogn k'at'eey ch'ehłiig k'at'eey hehtsay .
ishyiit ch'a diniign kah dineey iin dineey iin ishyiit ch'a niihetdek dą' .
diniign hįhxąą dänh ch'a hǫǫłįį ishyiit dänh .
ishyiit dänh huke' k'eh hǫǫłįį huke' k'eh .
łahtthegn > k'ahdu' hu'ookol iin .
< łahtthegn > hu'ookol .
tayh kon' choh nahtän kon' dihk'ąą .
hahnugn hahnugn tah ishnah , shiy du' .
hunąą eh ts'exeey ts'exeh łaakaay helt'eh , ch'aadeh < eh > ch'idia' .
hu'ǫǫnüü ?
hunąą eh huta' eh nahtetneegn eh .
naalil huxah nsoon eh .
hiitehchuudn hii'idetniih .
nahiitnetdek !
nts'ą̈'t'eey stahnetdeeł .
hu'ihhuushyaak .
ay iin ch'ale ch'a tąy k'ehįįdeeł dänh tąy hǫǫteeł .
ay nts'ą̈' hahįįdeeł .
tąy sdzihǫǫ'ah .
" tąy < hǫǫts'eek > dänh ay niign ahdäł de' , nuhnąą na'uutdah'aał ," hu'ehnih .
" ts'ahǫǫtleeg niign hǫǫt'eh ," hu'ehnih .
ch'aadeh du' : " ts'igąąk du' naan' tąy hǫǫteeł niign ahdäł nee'ehnih ."
" hǫǫts'eek niign k'i'ahdeeł tl'aan ishyiit de' nta' iin na'uudah'aał !"
t'oot'eey ch'aadeh didia' gaay tąy k'ii'et~łuuk .
aytl'aan yitetmbah .
tąy uniitthaad haadäl eh ha'adogn łįį huunehttheh .
ch'itay ch'itay k'at'eey iisuuy ch'itay tleegn .
" danahdeeł , jah danahdeel ," hu'ehnih .
ts'exehgaay ahdogn łįį iin įįgąy iin t'eey hiittheh .
ts'iiniin gaay neljit !
ch'itay : " danahdeeł tl'aan nach'ah'aał ," hu'ehnih .
ay du' ishyiit hii'eh danįįdeel eh .
łįį naagn' ?
shta' hǫǫ' nay hi'agnnüh .
ay łįį naagn' k'eh shaa doodeltsiin .
ch'aadeh du' yeldeeł , yįį'aał .
ch'idia' du' neljidn eh ch'i'aał hul'įh tl'aan ay naydehxay .
t'axoh tädn hǫǫłiin eh , " jah t'eey dhahtiat !"
tädn uudih ts'exehgaay du' chich'ideltįį .
ch'aadeh du' k'ahdu' di'elt'ay nts'ą̈'t'eey neetįį hanteey' t'eey .
uts'ädn' nu' hǫǫłįį
ay ch'ale hu'ǫǫ nts'ą̈' its'ą̈' hatthi'įį'ah nts'ą̈' .
ch'itay , chich'ideltįį .
ch'itsay , ch'itsay ts'eegn .
ay nts'ą̈' hiiyuusi' ?
that ch'aadeh du' eetįį hǫǫchaa t'eey .
aytl'aan ishyiit t'eey ehtįį .
ch'idia' gaay du' ineh'įh .
t'oo nts'ąą duune' ?
t'axoh k'ahmänn' nihǫǫthädn eh hanteey' t'eey ni'eeshyah .
ch'itay tleegn du' : " oh !
" hǫǫ't'eey uute' !"
ts'exehgaay du' : " stsay !
stsay !"
" nah'än ti'uhshya' !"
" oh !"
nih .
" än tthinįįhaay !"
hah'än tthinįįshyah .
" jah t'eey ," yehnih .
" ch'aachinh !
nän !"
ts'exehgaay du' ishyiit dąą' tah mbookol .
teltthät !
teltthät , teltthät , altthäł , altthäł nts'ą̈' .
ay ch'ale ts'exehgaay nts'ą̈' hǫǫheey .
" nįį !"
nuun gaay du' : " nts'ą̈' tihdįįł ?"
ts'exehgaay du' :
nuun gaay ch'ale hǫǫ' dąy' .
aytl'aan ts'exeh noo teltthät .
ts'exehgaay : " stsǫǫ , tsǫǫ !"
" stsǫǫ !"
" ǫǫ danįįhaay !"
" hiits'ishniign ," tsǫǫ nih .
" na' !
ne' !
ne' !"
" ts'iiniin !"
ts'exehgaay hanteey' t'eey haa'atshyah tl'aan :
taagn helt'eh .
nih .
jin ch'a tth'ee .
nįįts'eek !
" shdia' gaay !"
ehnih .
che't'iin iin nahogndagn .
negn' keey nahk'ade henih danh dineey hdaltth'i' .
ay xah stsǫǫ sheł naholndii xah .
< nahk'adn ts'anh dineey iin nahetdak teełąy nts'ą' .>
keey nts'ą' .
keey hihnįįdeel eh :
< ayeł > nahk'adn nts'ą' nahtetdeeł nts'ą' dineey iin hǫǫ' ihenih .
dineey iin hǫǫ henih tl'aan
mänh maagn natsetdek .
tl'oh tah ts'änh jah ch'ixia' ts'uudiidlay , dits'än xia' .
hahdogn ts'oo shyiit ts'änh ts'aht'udn hanįįt'ak .
ay ch'a ch'udzüüt , ch'udzüüt gaay hanįįt'ak ay eh .
ushyiit ch'ixia' .
ch'udzüüt xia' ushyiit deedlah .
ay du' k'a hiiyildeel .
shihinih .
natsetdeeł .
hushyi' ukol , łuugn ukol hǫǫ't'eey .
aytl'aan łaakay helt'eh nts'ą̈' , ts'ayh choh ay iin du' .
shiy , shiy du' ihtsuul .
" nuh'eh tuhshya' ," hudihnay .
ay shnąą , " ayt'oo ," nih , " nuh'eh natuudaagn ," hu'ehnih .
" oh , dits'ayy' eh ."
" ayt'oo nuh'eh natuudaagn ," shnąą hu'ehnay eh .
hinih .
aytl'aan tuu tetshyoo ch'a' hanit'ah , dits'än .
ishyiit mbaa ketl'aatsikeek tl'aan ch'ixia' ts'inehtsayh .
nił'ihdetnih .
hinih .
tatxoł !
din .
ishyiit ts'änh t'axoh natsetdeeł .
aytl'aan t'axoh natsetdeel eh .
" oh !"
k'at'eey idüü .
k'at'eey ihdüü chih ; < ihtsuul >.
shiy du' , ch'ik'eh .
" nąą !"
niithaad , huteethät .
t'axoh k'a t'eey hi'agnnay shnąą nts'aa' hudįįni' .
t'axoh ayshyįį' .
dąą' hǫǫt'ay eh , dąą' hut'eegn eh .
shta' eeł idlaak .
tl'aan udzih eh diniign eh įhxąą .
nts'uu'aal xah t'eey shyi' kol .
jah ts'änh ts'idek tah xał eh ,
neełįįgn' neełiign' dahdiłeegn tl'aan xał t'eey nahdegn' ts'idek .
shta' neettheh tąy hohtsiik .
tl'aan ay aytl'aan łįį iin hudegn' tihaak tay' .
ay hunadegn' ndehk'eh ni'ihhaagn dänh taathüh ni'ehnay .
aytl'aan ch'a na'idaak neekah na'edaak t'axoh mbeh ts'idek .
tseenaa , t'axoh tseenaa nahdegn' .
neexonh ts'ikeey gaay ts'įįłįį t'oot'eey tsidek !
k'at'eey xał shyiit neehidlaag
xał shyiit dzeltth'ih de' elih tsaałeel ch'a' hu'eh ts'edek .
aytl'aan t'axoh ishyiit nits'inįįdeeł de' ishyiit dzaltth'iił tthee di'eel' natnal'įįl xah .
aytl'aan diniign dhehxįį de' , ay chih hah'ǫǫ niitaałeeł .
aytl'aan ishyiit ts'änh t'eey eeł taadlaał .
hudegn' tsidek tah taathüh shyiit dzeltth'iik .
aytl'aan neexonh ts'iikeey choh ts'įįłįį shǫǫnüü iin łaakaay helt'eh ay iin tsät hittheeł .
neexah tsät hah'ogn nts'ą̈' tah ts'änh tsät hittheeł tl'aan niihiidelshyeek .
tuu ts'ixąą .
shyüh ts'änh tuu ts'ixąą ishyiit du' shnąą yeh ch'uhmbia xah .
tl'aan chih aytl'aan neeshyah xah tuu tsaaxąą tl'aan łįį xah chih tuu tsaaxąą ay du' .
shta' łįį teedlah de' na'inshyah de' hushyi' nach'ihuu'aal xah hushyi' ts'ehmbiah .
dziin tah hǫǫ ts'edį' .
aytl'aan t'axoh eeł įįdla' ishyiit t'axoh ch'ookol de' tay' t'eey ch'iduugn tąy nootahtsay .
aayh eh taahaał tąy .
aytl'aan t'axoh ishyiit nts'ą̈' ts'ineey de' .
neets'ädn' ishyiit ts'änh jah nits'inįįnah dänh nts'ą̈' ch'idänh nts'ą̈' natsetneey t'eey .
neets'ädn' noo ch'ittheh nitaałeeł .
ay aytl'aan t'axoh tsineey de' , taathüh naatahnek .
ayeh hahdegn' tsaaneeł .
ishyiit ch'ale ch'ittheh niits'inįįnaa tl'aan tay' ahdegn' nats'etnaan eh .
hiixah nįįdeeł k'eh ch'a doodeltsįį .
niithaat tah hǫǫ' shihinay , ch'eładn idhagnnüh .
elih hǫǫłįį , xay .
shnąą uts'iiniin uteełe' .
ay ch'ale shnąą eh įįda' ay ts'iiniin mihǫǫłiin du' .
ts'exehgaay nłįį .
ay ch'a shiy .
hǫǫ' shehnih .
dlegn t'oh uudįh'aan ay nadįįdlah .
dlegn t'oh shyiit tl'oh .
nįį !
ushyii tl'oh su' .
chuyh k'eh nt'eh .
ay ch'a ts'ät shyiit idįįdlah tl'aan
t'axoh nidhihshyąą , nidhihshyaan eh hǫǫ't'eey hudegn' shta' naneetiłeek .
ay ch'ale dadihnay that ninaholnek dą' natsetdek ndihnay .
neexol' eh natsetdek .
hahdegn' udzih įhxąą ay kįį' dzeltth'ih .
aytl'aan ahdǫǫ natsetdek tah , ahdǫǫ natsetdek tah k'at'eey keey niitsetdegn .
ha'anoo datthuugn neeshyah gaay hǫǫłįį dänh shyiit dzänh de'kah niitsetdek
aytl'aan t'axoh łuugn t'axoh łuugn uteełe' de' łuugn natetłeek de'
ishyiit niitsetdek .
łuugn heh'įįk tl'aan hiiyehgąy .
chinhshyiit hiiyidlaak xay xay uudih yuu'aal xah .
łįį xah chih łuugn hit'üü , ay du' ch'its'ąą' hiiyit'üü .
kelältseey hiiyehniik ay łįį shyi' .
chinhshyiit ukol de' nän' shyii haahuhtaałeeł .
nän' shyiit hahuhtaałeeł ishyiit dänh .
dahshyuugn k'ąy' eh k'įį eh , k'įį hiishyiit diłeek .
xay tah hahiiyi'aak , hiitaa'aal xah .
aytl'aan ay ch'a hiikįį' deltth'ii .
hushyi' kol de' hah'ogn nuun de'kah statahdek , dineh iin .
dii uhdih'aan , dii uhdih'aan hiitaa'aal hiiyixąą .
aytl'aan ay kįį' hihdeltt'ih .
ay aytl'aan hǫǫ' ch'a xay uudih hihdeltth'ik tl'aan dąy nootet~łe' de' , hihdįįtsįįl t'axoh .
hushyi' kol .
ay chih hiiyi'aał .
shiin nahut~łįį de' ay xah ch'a ts'exeh iin hah'ogn dii niishyeey ay t'eey hiinehtsiik , hiinehtsiik , hiinehtsiik .
ay du' ay du' xay nahut~łįį de' hiikįį' dultth'i xah ch'a hiiyeh'ąy .
ay du' ay chih nän' shyiit hiiyełeek .
elih hǫǫłiin k'a hiitahgąy .
hǫǫ' ihchah nts'ą̈' nän' shyiit hiitaałeel .
tl'aan ay ch'ale dzinah hiiyehniign .
dzinah mǫǫsi' , łuugn .
hǫǫ' įhchah nts'ą̈'t'eey nän' shyiit hiiyiłeegn .
hahiiyįį'ąą de'
< midhagnnüh .>
ts'iikeey iin k'a hiiyi'aal ?
yaa hii'agnnay , nän du' .
dii hįįxaan hiiyehgąy .
dąy hǫǫłįį , dąy hǫǫłįį de' , diniign hiidhehxįį de' nelgąy .
k'ah kol .
ay hiiyehgąy hant'eey t'eey igąy .
ay ch'ale hiinehtsay shiin tah .
tl'aan noołuut t'axoh huteełe' de' ay chih hǫǫ't'eey diniign , hǫǫ't'eey diniign hįįxaan .
ay chih hiiyehgąy .
tl'aan ch'ik'ah diniign huk'ah ay hiiyidlaag naxat shyi' eegąy eh hiiyuu'aal xa .
< łiat , saay , sǫgay , ldil > nįįdlay .
nts'ą̈' shyi' ehdänh nts'ą̈' niithaad , niithaad tat'eey shyi' ehdänh dzeltth'iik .
k'a nants'e'iil nts'ą̈' .
ay k'e
ahą
keey
nahk'ade ?
hąą ?
ahą !
dzįįtsįį .
ishyiit
neeshyi' kol .
ay k'eh nt'ay ch'ale hǫǫ dihdį' .
ishyiit dą' natsetdeeł ?
ay natsetdeeł tah neexonh shyįį tah .
etsaa .
neek'aa' t'eey kol t'oot'eey .
taatsąą' , taatsąą' du' keey nįįshyah .
nahdǫǫ ddhäł tüh nįįshyah .
ddhäł nuhts'ąy' jign < ntsiin nłįį > hahugn daneedlay , ayeh du' k'it idnett'iah .
dike' t'aat jign eh .
dike' t'aat jign eh idnett'iah .
aytl'aan keey nįįshyah tl'aan ts'iikeey iin dinąą iin dishyįį' deltth'ih .
huta' iin du' , huta' iin du' < dineey iin eh > naxach'ihdelshyeek nts'ą̈' huukol .
" degn' jign hǫǫłįį , jign < ndląą > hǫǫłįį " < ay > du' hu'eh stadoodnįį'ąą .
" shke' t'aat unah'įį !"
" shke' t'aat unah'įh !"
ayeh taatsąą' du' dike' hǫǫheeyh < t'oot'eey hits'ishniign nts'ą̈' hǫǫheey nts'ą̈' >.
" ts'ikeey iin eh tihdaał ," nih .
" ahdäł , jign kah ahdäł ," hu'ehnih .
hihteedeel .
jign kol !
nahindeel eh .
taatsąą' łąą' t'eey shyuugn ts'ikeey iin naagn' aldeeł .
shyąąt'eey ch'a jign hǫǫłįį nay ts'ikeey naagn' ogndeel xah t'eey .
mi'ishnay .
ts'oo godn gaay .
ahą .
" ne' sheh natuudaagn !"
" hǫǫ' udįįnih ," shnąą ehnih .
shaa hihǫǫheey t'eey hi'ishnąy .
shnąą : " na'intl'uh !"
ntsǫǫ sheh natįįdaag nehnih .
stsǫǫ ay eh tidhihshyah , stsǫǫ eh tidhihshyah .
stsǫǫ iin eh stsay iin eh < natihdaagn > ayeh ch'ah hǫǫsǫǫ shk'eh hunihheey .
tl'aan ishyiit tąy < ts'oo god gaay > nts'ą̈' nits'inįįdeel tl'aan ha'aatthiit shyah guuy ee'ąą .
ay shyiit ts'änh łat hadehjik dahdzäł choh chih ha'ogn da'ee'ąą .
yiii , ishyiit k'at'eey hi'agnniiy .
shee'eh xah nits'inįįdeeł t'eey , " haaaa " < shaa hǫǫsǫǫ , neets'ą' isäł >.
k'ahdu' t'eey tseeyniik noo' kon'nia tthidįhdeeł .
hutah ch'ik'ah nįįdlay .
< saayh > chih itanįhtl'iit .
dziin k'ahmän' nahut~łiin eh neexah < ch'ehmbiat >.
" tay' nee'eh nanahdaał ," nee'ehnih , tay' mbeh nadzaltth'i' .
< łaakay k'eh > hǫǫłe' eh dahdzäł t'aat dą' tanedhagn'ah dänh hahnoo' ay kon' eh dagnxoh .
ay t'eey shee'eh ha'ǫǫ < danįįshyah > dahdzäł .
" dii du' dii ch'a dih'ąy ?"
udihnih .
ay udhihniik tl'aan staa'inshyay hashyuugn nihnaknąyh .
stsǫǫ ishyiit tanel'ah .
" ha' nok~'įį' ," shehnih .
udhihniik tl'aan utl'a'ih'ąą
yidach'inįįtąą seeyh eh yįįgot .
ch'ik'ah i'eechia < eh > shyi' gąy > niłtah < łatthegn' > itah niłtah yįįdlah tl'aan .
ay stsǫǫ du' dii ts'änh hach'įįgąąt tl'aan " na' įhnay ," shehnih .
thatdagnąy
ay < shyi' aknayh > ayeh .
< shch'įįtįįl' choh !>"
stsǫǫ ch'a' nadhagnchuut .
" nadindį' ," shehnih .
ay ch'a ishyiit stsǫǫ xah hii'agnnąy ay shee'eh hǫǫsǫǫ t'eey < nee'ich'eh'aał >.
shiy du' ts'uunihniign tah nduugn įįhaał shiheniik tah takshyik .
ayeh ch'a stsǫǫ iin < łatthegnnts'ą̈' xah nts'ąą' hihuunąy ayeh ch'a hi'ishnąyh .
ayeh shahdini' .
t'axoh < saa > da' dii'a' eh t'eey hu'ahdǫǫ tl'oh tah < tąy > hi'įlnąyh ?
huda' shyah huudlah dänh < ndee hut~tsah dänh >, hu'ahdǫǫ natsideeł .
stsǫǫ du' ohts'ąy dats'eedah .
shee'eh stsay du' hah'ogn dahdzäł t'aat tah uudehxoł .
dǫǫ < tah ihhaał > ch'ik'eh ha'ihshyah łįį shttheh .
łįį shttheh ha'įįshyah noo :: haadäł .
< mbaa ihtsüh .>
shneh'ąy eh " shdia' < shdia' , aan " shehnih .>
<" shdia' , aan ,"> nih tah huugn ya'ehshyiik shyah k'it .
" degn' ishyiit dänh ishyiit dänh nihnįįdeeł nts'ą̈'t'eey nxeel' hahįį'ąą nts'ą̈'t'eey ishyiit t'eey nakidǫǫhaah tl'aan hanteey' t'eey daa shaa na'unshya' de' ," yehnih .
< tąy hǫǫteeł niign > k'iits'indeel eh stsǫǫ ixeel' k'it na'įį'ąą .
inįį' dąą' deh'įh , stsǫǫ .
``tsin'įį ," yehnih .
diche' dąą' deh'įh .
tl'aan yidįįtsät .
" t'axoh na'įįdaał ," yehnay ahtthän' tah natetshyah .
ahtthuugn tah haa'atshyah .
ayshyįį' nahalnek !
ch'ishyaan !
ch'ishyaan t'oh xah ninįįshyah , yamaagnteeshyaay .
ts'iikeey shyiit deltth'ih .
tl'aan ha'än ninįįshyah .
huts'ą̈' hǫǫheeyh .
hunts'ą̈' hǫǫheey lah yehnih .
ch'ishyaan ts'iikeey nts'ą̈' hǫǫheey , yamaagnteeshyaay .
yamaagnteeshyaay huugn aahaał nts'ą̈' nän' na'ehtsayh .
huugn nän' k'it deltth'ii iin nuun iin dineey iin t'eey heldeel .
ay natehtsiin xah hutaagn aahaał .
hutaagn aahaał nts'ą̈' huts'ą̈' hǫǫheey .
" dąą' ch'a hutahnąy , dąą' ch'a hutahnąy , dąą' ch'a shyah hutah'aal ."
" jah duugn ch'a nuhts'iikeey iin ichah'aal ."
dineey iin ehnih nts'ą̈' hutah aahaał ay nts'ą̈' .
hugaay łaakeey ishyiit deltth'ih .
yaa ninįįshyah .
nashyign' it'oh shyiit uneh'ąy eh .
ay xah huts'ą̈' hǫǫheeyh .
" shnąą nanat~t'ah de' taałuut guuy nataadeeh ," nih .
yehnih .
ay hǫǫ' yehnih , yeh naholndegn eh , yeh naholndegn eh .
ayeh t'eey huugn chąą nadelthayh .
" oh , shnąą na'aadaał ," yehnih .
" hah'ogn , hah'ogn chindogn'įį' ".
" dootnųh'įį' de' ," yehnih .
hah'ogn nday chinel'įį .
it'oh shyiit nts'ą̈' idehnąyh .
ayeh t'eey ch'inłuut na'itdeeh .
hunąą ninit'ak tl'aan staanett'ak .
huta' hǫǫ' ǫǫ ch'itl'aa' na'at~'ąą ch'itah du' aytl'aan chih ishyiit xah idehnąy .
ay ch'ale , " dii ch'a aktsän ?"
ts'iiniin : " naxat dii natįį'aagn ay t'eey įhtsänh dahnįh tah .
" ay t'eey įhtsänh dadįįnih ," yehnih .
ay nts'ą̈'t'eey .
yamaagnteeshyaay yaa nii'inshyah .
huta' staanett'ay yaa nii'inshyah tl'aan shyi' ch'a naytiłeey .
än staa'inshyah tl'aan .
ts'iikeey iin xah niiynįlshyah tl'aan tl'oh shyiit dayiitehdeeł .
aytl'aan tah ay shyiit tah ehtįį
teethäł t'aat huhnegn' .
ay duhts'ąy huhnegn' , naxach'ihtetįįk , hugn tah ch'ihįįxąą .
ch'ihehk'aay xah hugn hihdeltth'ih .
hutah ch'ihihk'aay nts'ą̈' ch'ihįįxąą tl'aan shyi' ts'ehk'aay tl'aan .
łįį iin hįįdlaan nee'eh < hah'üh >.
hahnoo' chinh k'it tthidzįįdeeł .
naan' hunak~'įh , noo' ihhaał tl'aan ch'ik'eh noo' tah dhihdah , hahnoo' .
shchil iin needaategn .
łįį iin hįįdlaan nee'eh tah , noo' ay łįį iin tah noo' ihhaał tl'aan .
ne' haanatdeeł .
" jah duugn łįį iin hanoo' nuhxah hihuh'üü ."
" tl'aan ch'ehłaan iin nuhnot'aagn ishyiit tah ahdał ," hudihnih .
tl'aan noo :: ihhaał łįį iin tah .
mbookol hanogn tah stach'inįl'įį , ch'iliitthoo' .
nee'ichinįl'įį .
kon' hihdehk'aan .
ay nts'ą̈'t'eey łįį choh chih nee'eh , delgayh .
ay << łįį >> k'e t'eey eltsįį << k'eh delgayh >> ch'iliitthoo' .
duhts'ąy chinh ts'ąy hudhihdlah .
nts'ąą' eh mbi'ishnayh nts'ą̈'t'eey its'ishniign .
ay noht'aagn nts'ą̈' ski'etdüh tl'aan shyign' tah ch'inel'įįk .
hǫǫ' dį' .
" nday naxat nłįįgn' delgay choh du' ," udihnih .
" hahnegn' , haach'uudal'įį hunak~'įh niign !"
" unak~'įh niign hach'uudal'įį ," hudihnih .
jah ninįįshyah k'eh hultsįį .
" oh huda' du' ski'atdät tay' t'eey ," dihnih .
" hahnegn' ts'ineh'įį ," henih .
hanoo' dį' nts'ą̈'t'eey shchil iin xah ninihshyah .
" dahdzäł t'aat du' 'än t'eey dhįįdah !"
" aandah shchil du' dahdzäł ohts'ąy jah , jah t'eey na'įįthät ," udihnih .
" ntakdayh ," shehnih , " jah tah na'įįthät duhnoo' ."
" jah na'uhthädn ," udihnih , " jah tah na'įįthät ."
" nts'ąą' ndihnih niign t'eey dǫǫdį' de' ," udihnih .
duhnoo' uts'ą̈' ihhaał , jah unts'ą̈' t'eey na'ihthät .
tl'aan nak~'įh .
na'ihthät .
" ayeh t'eey hashyiit łigaay iin xah nagnjit !"
chehday eh t'eey ch'iliitthoo' teltįį k'ąy nts'ą̈' eh utsaal' tah ehdayh .
udzeey shyiit itehday .
ay k'a' chih .
k'a' st'atnelgot .
ayeh ch'a k'at'eey hanteey' chihday .
ay t'eey hahdogn t'odįht'ay inaniich'akthät nts'ą̈' ay .
hǫǫsu' niidįlnąyh nts'ą̈' chehdayh .
utsaal' dänh tah eldayh .
ishyiit t'eey nakidetdät nts'ą̈'t'eey ha' dahnegn' .
ahda' negn' neetąy' natsetneek niign t'eey tetdät , huhdanegn' tetdät .
łaakay nįįthaat k'eh t'eey ninįįshyah .
tl'aan t'eey ehtįį .
ay t'oot'eey ishyiit na'ihthät dą' hǫǫsu' t'eey nak~'įh .
" shaa nitįįhaał tl'aan ch'a shchil iin tįįxaan k'eh mbaa ," naniich'ihthät nts'ą̈' unak~'įh hǫǫsu' t'eey .
ishyiit t'eey na'ihthät .
ishyiit tah ehtįį .
natehxeeł .
ay t'oot'eey natsetdeeł , hunegn' uk'eh t'eey natsetdeeł .
ts'iikeey iin du' hanoo .
łįį iin < chih > neenuht'aagn .
huhnegn' tetdät niign eh tseedeeł .
tädn nee'eh hultsįį nts'ą̈' duugn tiki'atdät ts'ą̈'t'eey .
ahtthǫǫ haats'atdeeł , daa tah shaak'ay na'ithät , shaak'ay .
"< łąą' t'eey t'odįht'ay > nuh'eh eedah shaa niinatdeel ," nee'ehnih .
ay ch'ale ch'itay eh ts'ist'e' nił'eł hihdeltth'ih henih .
ay du' ch'it'ay unaagn' kol
unaagn' kol
sh'aat nde' tuu nih
tuu shyiit gǫǫ gaay t'eey ushyiit taneldok
natel'ok
ay teejuh ch'itay ay t'oo t'eey yetnąą
uhte' yuunih
ay t'oot'eey ch'it'ay k'a hiiyetnąy hǫǫ' t'eey gǫǫ gaay eh ndlaan eldeel t'eey
hǫǫ't'eey dį'
ch'itay dihtsįį xa di'aat di'aat ehnih
nts'ą' chiduhłeey yehnih
la suu dįį'ah ha'
ay t'oot'eey k'ahmann' hǫǫłįį tah stahjelshyah
choh
na'ithat ts'ehkah t'eey
t'axoh įįde' ch'ihtnal'įįł ehts'ayh na'
ehts'ayh na'
hǫǫ't'eey diniign uch'eldeeł shiin hǫǫłiin eh
t'axoh nah'aa ch'ahk'eet uniithaad
duk
ch'~'ak ay t'eey diitth'ak
na'altthad t'eey diitth'ak unaagn' kol t'oot'eey
nday di'aat ehnih
u'aat du' dadelshyak
jahxan dikąy neekat
ch'idhįhshyił ch'idhįhshyił yehnih
teejuh ch'itay łahiidnįįkat
ndee danh ch'idehxįį nts'ą' natetshyah dii du' ts'ist'e'
teejuh hǫǫ't'eey
sh'aat tuu shdehtląą
tąy' t'eey gǫǫ gaay hǫǫnąy iin yaanelxoot t'eey ch'itnaa
jahxan t'eey tadn hǫǫłįį eh u'aat tiich'inel'įį ich'a
u'aat t'axoh ts'ehłagn neehaał mbookol
łaakaay shineehaał mbookol hǫǫ't'eey
ch'itay tuu ehdanh uda' neegąyh
łaakaay neehaal eh
t'axoh taag neehaal eh
ni'eeshyah
nday
t'axoh
teejuh ay ch'ale ch'itay ti'įįduuh
ugot tat'eey na'ehtsał tuu shyii
manh tthidįįduuh
ts'almbeet
jahxan ts'al ts'ełegn ch'ikąy ch'itay hadel'įh
adeg' ch'itay tidįįduuh
uts'ą' įįmbeeł u'aat yehnih
yaa ninįįmbįį
ch'itay diixa dįįdąy ts'almbeet iyehnih
ndee nkeey yehnih
naxat dog
sh'aat du' huug ndee nts'ą' teeshyah t'eey mits'ishniign nih
diixa manh tthidįįduuh ǫǫhaal yehnih
shnaag' kol nih
nnaag' kol de' aan yehnih
tuu idzii' nih
ay t'oot'eey aan nih
t'axoh tinįįmįį ay t'oot'eey aan mb'aan ay t'oot'eey yehnih
jahxan ts'almbeet itthi' uuniik
uke' uke' dąą' dį' t'oot'eey shyiign yuuton' tl'aan deg' niidehxay eh t'eey
hunįh'įh
sheh nadegn' hutgaayh t'oot'eey k'a hunak~'ąy nih
tuu t'eey xa'elt'eh t'axoh łaakaay t'eey xa'elt'eh
hunįh'įh
k'at'eey shuudįįt'iin k'at'eey nih
t'axoh hahiiyįhtiin eh
ts'oo ła' t'eey nak~'įh nih
huug tayh t'eey ts'oo t'eey nak'~įh tsin'įį nih
datl'a'eemįį
datl'a'eemįį
dii eh nuh'ihuhkeed nih
sts'adn' t'eey kol nih
itheegn tah t'eey ch'ihkon' eh ihǫǫkeet ay ch'a' ts'al
aytl'aan dziiteh'ah
dindiign tth'ann' k'ii'ettheeł that ts'ist'e' ay t'eey diitth'ak
t'oh nąyh
ch'itay ehtįį iynįįthanh
shnaagn' kol k'eh yaa hohtsįį
ǫǫ aaduh jahdugn naak ehdanh
tuu shdanįįgąy xa dihdį' di'aat ehnih
tay' t'eey gǫǫ hana'üüt
huugn diniign du' k'at'eey yi'eh'aal shyi' gąy t'eey
t'axoh hineh'ąy t'eey gǫǫ danh t'eey ushyiit t'eey
huugn tah gǫǫ tayeldeeł
keey na'inshyah
ay t'oot'eey moondaa chih xajetąą ay du' keey na'inshyaay eh t'eey hu'ook'ol
huugn nts'ą' ch'uudeltl'įą ch'ale ndia' ndia' kol henih
ts'exeh du' hǫǫshyąą
k'iidehtsał
huhnee'įį degn'
ddhał k'it degn' t'eey tagoh chuyh eł degn' ik'it delgayh henih
nduugn haadał niign mǫǫndaa iin ay t'oot'eey hiik'eh haadał
hǫǫ't'eey yahedak yahedak tuumaagn tah t'eey tth'itu' t'ah t'eey hunaan' t'eey dii yahedak yahedak
hǫǫ't'eey chuyh hǫǫ't'eey
łaakay chuyh chuyh nadełeey
tl'aan deegąy eh delgayh
hudia' iin hihtnee'įį
yahedak
manh tag tah t'eey hǫǫ't'eey yahedak
chinh tag tah t'eey yahedak hǫǫ't'eey
tadn hǫǫłii t'ǫǫt'eey , yįhkąą t'ǫǫt'eey taag t'eey k'a hihneehaal t'oot'eey yahedak hǫǫ't'eey
t'axoh ddhał choh
adegn' , yįhkaan eh that tagoh chuyh tadelgayh naan' uudih t'eey ay chih nahatdał
ay taathüh taag nii'ee'ah dik'e heltsįį , diniign thüh
hut'aheedeeł nahehtiat
hut'ahteedeel ttheh gǫǫ gǫǫ iin ts'exeh neh'įh tl'aan uts'iniin'
hanoo' kon' hiidehk'an'
kon' choh hihdehkan'
teejuh ts'iniin , etsaa
nąą' teejuh nih
hidet~tsaa
unąą du' etsah
įįtsah de' nan t'ah nantsidhahxeh hiiyehnih
eh k'a ihtsaa k'ahdu' łat eh diht'eh nih
hu'ichijelnih
hǫǫ't'eey ch'ǫǫndaa iin huhnaadał
t'axoh uxah dadegn' ddhał k'it dhhał k'it hahuhdel'įh hudegn' tah huhaałeeł
nday uts'iiniin' du' nił'ihdetnih
hits'ihetniign gǫǫ iin tthihiiydįhxal t'eey hits'ihetniign
t'axoh hut'aeedeel eh
ta'ehts'ayh tah idzii' henih
shyiit nihnįįnaa hehtiad eh
ch'ǫǫndaa taathüh huxa nich'inįl'įį ay huxa datthinįįtthayh eh t'eey ch'idia' dǫǫndaa hadel'įh
adzu'
shǫǫndaa
na'ihte'
t'axoh taag taathüh ni'eh'ah
ch'ǫǫndaa iin du' hii'aandah dąą' deltth'ih
hiidoh duk
ay t'eey hihdiitth'ak
nihteedak ttheh nah'og nahtetdag iin nih hu'ichijelnih
jahxan hehtiad eh
diniign thüh t'eey ha'aldayh ay shyiit t'eey ha'aldak
dah ts'ehłagn du' datnelgot ay chih hiikich'įhxał aytl'aan tuu ts'ą' altthał tl'aan tuu shyii ti'indat
ndehde' hataambeeł hiyuunih hiidoo hajelshyah tsihtąy' eh
ay t'oot'eey hiiyunihdak hik'e' tah hik'e' tah
hǫǫ't'eey ya'imbeek
sts'iniin' tthihiidįhxał nih tah hetsah
ay ch'ale ay ch'ale hiideh'aag
dzihelshyee
ay du' ts'ehłag gǫǫ etshyiiyh
stanįįmįį
k'at'eey hidhįhxay ay uts'anh ch'a gǫǫ hǫǫłįį
hǫǫ dį' t'ąy
gǫǫ haskeh mǫǫsį'
shoh ehtįį
jahxan doo nt'ay yinįįthan shoh t'aa
unaagn' ts'a'eltsįįn tat'eey uthaat tat'eey mįįtsįį' udzag eh tat'eey
nts'aa' eltsiin ch'a nt'ayh
ay t'oot'eey hayįįłuuh
eh gǫǫ na'aat ts'anh ch'itay neh'įį t'oot'eey yineljit ch'itay
nts'ą' ch'iduuni' nts'ą' thaa ehdanh eedah
eh gǫǫ tsin'įį shdhįhshyiiy jahxan yeh jahxan ch'itay ehnih
ayeh k'a niljiid
neek'eh hǫǫheey eł
nah'aat nan' k'it shaa k'iinųųttheeł yehnih
jah k'eh nan' k'iinįįttheeł
nan' t'eey ha'įhch'ił
kon' dįhkąąyh yehnih
ay chih kon' k'at'eey kon' ishyiit dą' huułąy
tl'oh gaay dįįk'ąą
t'axoh
shdhįhshyii łą' t'eey hǫǫtl'at
aytl'aan nach'įį'aał tl'aan dadog ts'oo dǫhkayh de' yehnih
ǫǫ ch'itay dį' yineljiit t'oot'eey
hǫǫ' dį' nt'ay
hǫǫsǫǫ dichinh ninįįdlay eh
xay uteełe' ttheh jah duugn ni'ǫnshya' de' iyehnih
shyin du' da' natihdaał nih
xayh , xayh uteełe' ttheh ch'itay shyiit nii'inshyah hǫǫ't'eey neljit , hǫǫ't'eey neljit t'oot'eey
yeł gǫǫ yihǫǫkeet
yįhkon' de' jah nii'ǫnshya' de' yehnih
tay' t'eey ch'iik'on' ch'iik'on' ditl'adn eł t'eey yihǫǫkeet
tay' xay uteełe' de' jah nii'ǫnshya' de' taag , taag de'
ay ts'anh ch'ale ch'itay hasa'įįshyah
k'at'eey ch'iik'on łą' t'eey diitl'adn eh
ch'iik'on k'it tthee deldliad eh t'eey uk'it eedlah
huug tat'eey yihǫǫkeet
jin du' niithaad dą' ihtsuul dą' ts'exehgaay ihłįį .
eh dhakts'iik .
ishyiit tah nithoo :: t'eey ihda' .
1952 .
< ayeh > ishyiit dą' < t'odįht'ey > henay t'eey its'ishniign .
mits'ishniign .
uts'ą̈' hutnįįdeey de' , nän hǫǫ' nantahtsayh .
< ay ch'a > mits'ishniign jah nts'ą̈' henih nts'ą̈' .
shaa hutnideeyh .
tädn hǫǫłįį eh t'axoh dich'agn'aal t'eey hidishniih .
shdia' k'ahdu mbookol t'eey .
ay i'agndayh .
diit'eey k'a dihtth'egn .
nak~įh .
dii nts'ą̈' tnay du' : tsin'įį .
tsin'įį dįįnih .
ntl'ahiitaa'aal ttheh , tsin'įį dįįnih .
dii ch'a nt'ay nihthänh , hǫǫ' hits'ishniign .
nak~'įh tl'aan .
shtayy' kol .
eh , " tsin'įį , hǫǫsu' hǫǫsu' < na'ishshye' > xa ," dihnih .
nts'ą̈'t'eey nidhihtįį .
hadogn nts'ą̈' .
< eh > dihtth'eey jah dhihtįį nts'ą̈'t'eey .
diit'eey < k'a innay .>
nagnjit !
shįįła' t'eey < k'a innay >.
" nts'ąą' hidį' nts'ą̈' hi'innay ," shehnih .
"< ena' >."
" mbookol ," nih .
<" k'at'eey nihtaat'üü .">
< nanishshyah .>
dzänh xah nits'etneek dänh noot neeshyah ts'änh .
nanihshyay eh tthän' tseenaan eh .
łaakaay dänh ts'eneehaal eh ahnoo łįį aahaał .
< etsüh .>
ishyiit ch'a shdia' k'ahdu' mbookol ay t'axoh noot niits'indeeł .
< dzänh xah eeł ts'edlah ay nats'elsüü dits'än kah .>
taamaagn natsitdek .
ts'idloo :::!
ts'idloo eh " dzänh tąy' choo " nay .
" dii ?"
shdia' gaay ts'idloo nts'ą̈' utüh tidhakshyaał .
< dii du' k'at'eey hǫǫ' dihnąy dzänh tąy hǫǫteeł .>
< ay shdia' shk'eh aahaał .>
ts'idloo :::: nts'ą̈'t'eey ay t'eey k'a sts'ą̈' ts'anii'ilt'e' .
ts'idloo :::.
ay mänh maagn natsetdek nts'ą̈' ni'eełts'ełeek .
aytl'aan . 22
eh dits'än ts'ixąą .
k'ahdu' uteekol dą' .
ay hǫǫ't'eey mbaa ts'ihuuheek nts'ą̈' mbaa ts'idloo .
dzänh ndlaan t'eey natsetxeek < ay eh > ishyiit niits'indeeł nants'uu'aal xah dlegn iin neeshyi' hihnee'įį .
neeshyi' ookol !
< ay > ishyiit ch'ale kon' kon' dzihk'ąą .
kon' choh dzihk'ąą .
< k'ąy tah sta'elthät .>
shdia' , shdia' teejuh t'eey mbaa ihdloh .
shnąą ehtįį ishyiit dänh .
shnąą ehtiin eh shta' shchil gaay eh nahtetnaa keey nts'ą̈' .
hutah , < łuugn dak~'įh , łuugn iht'üü nts'ą̈' ahgąy hǫǫ' ch'a udagndįį .>
ch'uh'aal xa .
aytl'aan hah'ogn ts'ist'e' deltth'ii iin tats'iłe' .
< aytl'aan łuugn hehmbia nee'ich'iheh'aał .>
ishyiit dänh ch'ale , < shiy xah t'eey na'agnsüü udagndįį' ch'uh'aal xa .>
shaa hiihuuheek tah " ts'exeh su' , aan nee'eh nach'įį'aał ."
ay ishyiit łuugn iht'üü' da'ihdlaak .
< neexon > du' stsǫǫ tlodn mbendzįh'ąą .
k'a elk'aa t'oo nchaa chaa stsǫǫ tlodn .
ay ishyiit k'eh t'axoh .
t'axoh !
